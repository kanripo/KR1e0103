# -*- mode: mandoku-view; -*-
#+TITLE: 春秋簡書刊誤
#+DATE: 2015-08-24 22:17:05.298941
#+PROPERTY: ID KR1e0103
#+PROPERTY: BASEEDITION WYG    
#+PROPERTY: JUAN [卷二]目錄
<pb:KR1e0103_WYG_002-1a>¶
欽定四庫全書¶
　春秋簡書刋誤目錄¶
　　卷二¶
　　　閔公一條　　　　僖公三十二條¶
　　　文公二十二條　　宣公十五條¶
　　　成公十五條　　　襄公三十七條¶
　　　昭公四十四條　　定公二十一條¶
　　　哀公十一條¶
#+PROPERTY: JUAN 卷二
<pb:KR1e0103_WYG_002-2a>¶
欽定四庫全書¶
　春秋簡書刋誤卷二¶
　　　　　　　　　　翰林院檢討毛竒齡撰¶
閔公(一/條)¶
公及齊侯盟于落姑(元/年)¶
　　落公榖作洛¶
僖公(三十/二條)¶
邢遷于夷儀(元/年)¶
<pb:KR1e0103_WYG_002-2b>¶
　　夷公作陳後同¶
公㑹齊侯宋公鄭伯曹伯邾人于檉(元/年)¶
　　檉公作朾¶
公敗邾師于偃(元/年)¶
　　偃公作纓¶
公子友帥師敗莒師于酈獲莒拏(元/年)¶
　　酈公作犂榖作麗¶
虞師晉師滅下陽(二/年)¶
<pb:KR1e0103_WYG_002-3a>¶
　　下公榖作夏¶
齊侯宋公江人黄人盟于貫(二/年)¶
　　貫公作貫澤¶
　按貫宋地梁國蒙縣有貫城即貫城也然並無澤¶
公子友如齊涖盟(三/年)¶
　　公子下榖多季字涖公榖作莅後同¶
齊人執轅濤塗(四/年)¶
　　轅公榖作袁後陳轘頗亦同¶
<pb:KR1e0103_WYG_002-3b>¶
公孫兹帥師會齊人宋人衛人鄭人許人曹人侵陳(四/年)¶
　　兹公作慈後同¶
㑹王世子于首止(五/年)¶
　　止公榖作戴後同¶
公會齊侯宋公陳世子欵鄭世子華盟于寗母(七/年)¶
　　寗榖作寧¶
　寗母即髙平泥母亭寧泥寗總是音轉之誤¶
曹伯斑卒(七/年)¶
<pb:KR1e0103_WYG_002-4a>¶
　　斑公作般¶
　斑原通般經顔班魯班皆作般即斑亦然内則馬黒¶
　脊而般臂漢郊祀歌般般之獸¶
公㑹王人齊侯宋公衛侯許男曹伯陳世子欵盟于洮¶
鄭伯乞盟(八/年)¶
　　陳世子欵下公有鄭世子華¶
　此因前年寗母之㑹有陳世子欵鄭世子華兩人故¶
　此亦攙入之不知寗母之會以鄭世子為齊所惡故¶
<pb:KR1e0103_WYG_002-4b>¶
　鄭使世子請盟于齊則世子與㑹實鄭伯使之也今¶
　盟洮以謀王室因鄭伯新服未得徴及故乞盟向使¶
　世子得與㑹則鄭伯既使其子不必又身乞盟矣此¶
　皆與本經前後不相顧者¶
春王正月宋公御説卒(九/年)¶
　　正月公榖作三月御榖作禦¶
　正三字形之誤或謂是年夏齊桓葵邱之㑹宋公子¶
　襄公新立而經稱宋子以宋公未塟故有是稱則必¶
<pb:KR1e0103_WYG_002-5a>¶
　㑹期與塟期相近似須三月不知諸侯五月始塟雖¶
　春正至夏未晚也周制天子諸侯未塟皆可以改服¶
　行事晉平之改服會湨梁亦猶此也觀此則蘇軾之¶
　據晉平必不改服因以責康王冕服非周公之禮真¶
　無狀矣¶
甲子晉侯詭諸卒(九/年)¶
　　甲子公作甲戌詭左舊本作佹¶
　總不可考此非長厯所能推者¶
<pb:KR1e0103_WYG_002-5b>¶
晉里克殺其君之子夷齊(九/年)¶
　　殺公作弑¶
　左𫝊以先君未塟故稱殺與後弑其君卓正有别¶
冬大雨雪(十/年)¶
　　雪公作雹¶
春王三月庚午日有食之(十二/年)¶
　　三月榖作正月¶
季姬及鄫子遇于防使鄫子来朝(十四/年)¶
<pb:KR1e0103_WYG_002-6a>¶
　　鄫公榖作繒後同¶
㑹陳人蔡人楚人鄭人盟于齊(十九/年)¶
　　會上公有公字¶
宋公楚子陳侯蔡侯鄭伯許男曹伯會于盂(二十/一年)¶
　　盂公作霍榖作雩又榖别本作宇¶
　盂雩宇聲誤而霍又雩形之誤總宋地而已¶
齊侯伐宋圍緡(二十/三年)¶
　　緡榖作閔後同¶
<pb:KR1e0103_WYG_002-6b>¶
公㑹莒子衛寗速盟于向(二十/六年)¶
　　速公作遫後衛侯速仲孫速鄭游速皆同¶
齊人侵我西鄙公追齊師至酅勿及(二十/六年)¶
　　酅公榖作嶲勿左作不¶
楚人滅夔以䕫子歸(二十/六年)¶
　　夔公作隗¶
　隗本狄族赤狄之以國為氏者晉叔隗季隗是也若¶
　䕫本蠻國與楚同姓皆祝融之後故此䇿書以不祀¶
<pb:KR1e0103_WYG_002-7a>¶
　祝融滅之而又改作隗謬矣¶
公會晉侯齊侯宋公蔡侯鄭伯陳子莒子邾子秦人于¶
温(二十/八年)¶
　　榖無齊侯二字¶
天王狩于河陽(二十/八年)¶
　　狩榖作守¶
　巡狩可通守蒐狩而通守即是字誤¶
㑹王人晉人宋人齊人陳人蔡人秦人盟于翟泉(二十/九年)¶
<pb:KR1e0103_WYG_002-7b>¶
　　會上公有公字翟公作狄¶
衛遷于帝邱(三十/一年)¶
　　于榖作於¶
鄭伯捷卒(三十/二年)¶
　　捷公作接¶
晉人及姜戎敗秦于殽(三十/三年)¶
　　左榖秦下有師字¶
公伐邾取訾婁(三十/三年)¶
<pb:KR1e0103_WYG_002-8a>¶
　　訾婁公作叢榖作訾樓¶
文公(二十/二條)¶
楚世子商臣弑其君頵(元/年)¶
　　頵公榖作髠¶
公孫敖㑹宋公陳侯鄭伯晉士縠盟于垂隴(二/年)¶
　　隴公榖作歛(聲/轉)¶
晉陽處父帥師伐楚以救江(三/年)¶
　　公榖無以字¶
<pb:KR1e0103_WYG_002-8b>¶
王使召伯来會塟(五/年)¶
　　召伯榖作毛伯¶
晉侯驩卒(六/年)¶
　　驩公作讙¶
晉狐射姑出奔狄(六/年)¶
　　射榖作夜¶
取須句(七/年)¶
　　句公作朐¶
<pb:KR1e0103_WYG_002-9a>¶
　須句即東郡須昌與齊郡臨朐不同¶
晉人及秦人戰于令狐晉先蔑奔秦(七/年)¶
　　蔑公作昧奔上有以師二字¶
　據䇿書晉襄公卒使先蔑迎公子雍于秦將立之已¶
　而立靈公遂背先蔑而拒秦于令狐其曰戰者以秦¶
　晉有隙且是時秦多以徒衛送雍因之趙盾輩以師¶
　禦之若先蔑則並無師也左氏䇿書有誤有先蔑將¶
　下軍語以使秦之人而忽作拒秦之帥已不可解公¶
<pb:KR1e0103_WYG_002-9b>¶
　竟以師字攙入經文益貿貿矣¶
公子遂㑹雒戎盟于暴(八/年)¶
　　雒公作伊雒¶
公孫敖如京師不至而復丙戌奔莒(八/年)¶
　　公無而字¶
楚子使椒来聘(九/年)¶
　　椒榖作萩¶
　爾雅椒本作茮此又以茮誤萩者但楚詞申椒楚大¶
<pb:KR1e0103_WYG_002-10a>¶
　夫椒舉類皆作椒無别出字¶
楚子蔡侯次于厥貉(十/年)¶
　　厥公作屈¶
楚子伐麋(于一/年)¶
　　麋公作圈¶
　麋本蠻國之有名者䇿書稱麋子其國在下雋巴陵¶
　諸地與卷讀圏之在河南郡者大别¶
叔仲彭生會晉郤缺于承筐(十一/年)¶
<pb:KR1e0103_WYG_002-10b>¶
　　公榖無仲字筐公榖作匡¶
秦伯使術来聘(十二/年)¶
　　術公作遂¶
　術原通遂學記術有序即遂有序月令審端經術即¶
　審端徑遂但人名須有專字况此即西乞術尤秦穆¶
　三帥之有名者臯陶作咎由以音同也今術之與遂¶
　則終是變音字矣向使稱公子遂為公子術其能從¶
　乎¶
<pb:KR1e0103_WYG_002-11a>¶
季孫行父帥師城諸及鄆(十二/年)¶
　　鄆公作運後同¶
世室屋壊(十三/年)¶
　　世室左榖皆作大室¶
　大室是周公廟室世室則伯禽廟也左氏但作大室¶
　不指何公廟榖梁以為伯禽有大室又謬矣¶
公如晉衛侯㑹公于沓(十三/年)¶
　　公㑹下無公字¶
<pb:KR1e0103_WYG_002-11b>¶
公及晉侯盟公還自晉鄭伯㑹公于棐(十三/年)¶
　　榖還上無公字棐公作斐後同¶
公子遂及齊侯盟于郪邱(十六/年)¶
　　郪公作犀¶
宋人弑其君杵臼(十六/年)¶
　　杵公作處後齊侯杵臼卒亦同¶
　古人名杵臼多矣此豈可以音同出别字乎¶
塟我小君聲姜(十七/年)¶
<pb:KR1e0103_WYG_002-12a>¶
　　聲公作聖¶
宣公(十五/條)¶
晉趙穿帥師侵崇(元/年)¶
　　崇公作栁¶
　崇秦之與國即文王伐崇地也公改栁而曰天子之¶
　邑則與䇿書晉將求成于秦而先侵崇以要其成為¶
　不合矣且晉固無道然伐天子邑亦安據乎况後經¶
　有秦師伐晉報侵崇之役則經且不識而故為作異¶
<pb:KR1e0103_WYG_002-12b>¶
　多見其陋劣耳¶
晉趙盾弑其君夷臯(二/年)¶
　　臯公作獋¶
楚子伐陸渾之戎(三/年)¶
　　公榖俱無之字陸渾公作賁渾後同¶
齊髙固来逆子叔姬(五/年)¶
　　左無子字¶
夫人嬴氏薨(八/年)¶
<pb:KR1e0103_WYG_002-13a>¶
　　嬴公榖作熊¶
楚人滅舒蓼(八/年)¶
　　蓼公作鄝¶
塟我小君敬嬴(八/年)¶
　　敬嬴公榖作頃熊¶
　嬴熊氏固不可考若敬則諡也敬嬴係文妾為宣之¶
　生母使宣公不以為母魯國不以為夫人則已矣既¶
　己為母為夫人而立諡則亦何惡于嬴而致有此作¶
<pb:KR1e0103_WYG_002-13b>¶
　者好異徒欲于人名地名别出一音近形近之字而¶
　不知此一字是諡有不可者按諡法甄心動懼曰頃¶
　婦人無此諡¶
陳殺其大夫洩冶(九/年)¶
　　洩公榖作泄¶
公孫歸父帥師伐邾取繹(十/年)¶
　　繹公作蘱¶
楚子陳侯鄭伯盟于辰陵(十一/年)¶
<pb:KR1e0103_WYG_002-14a>¶
　　辰陵榖作夷陵¶
　辰陵陳地榖改夷陵而范寗註作齊地則與楚鄭陳¶
　三國盟㑹何涉矣榖梁以為辰必楚地如辰陽之辰¶
　故以南郡之夷陵别出之范註又誤耳¶
納公孫寧儀行父于陳(十一/年)¶
　　寧公作寗¶
齊師伐莒(十三/年)¶
　　公作伐衛¶
<pb:KR1e0103_WYG_002-14b>¶
　伐莒有前事伐衛則不知何事不可考¶
晉殺其大夫先縠(十三/年)¶
　　縠榖作榖¶
仲孫蔑㑹齊髙固于無婁(十五/年)¶
　　無婁公作牟婁¶
　寗母亦作寗無以齊人讀無為牟母總里音也¶
成周宣榭火(十六/年)¶
　　榭公榖作謝火公榖作災¶
<pb:KR1e0103_WYG_002-15a>¶
成公(十五/條)¶
王師敗績于茅戎(元/年)¶
　　茅公榖作貿(聲/轉)¶
帥師㑹晉郤克衛孫良曹公子首及齊侯戰于鞌(二/年)¶
　　首公榖作手公别本又作午¶
及國佐盟于袁婁(二/年)¶
　　袁榖作爰¶
晉郤克衛孫良夫伐廧咎如(三/年)¶
<pb:KR1e0103_WYG_002-15b>¶
　　廧公作將榖作牆¶
叔孫僑如㑹晉荀首于縠(五/年)¶
　　首公作秀¶
晉欒書帥師救鄭(六/年)¶
　　救公作侵¶
　此晉楚争鄭故前經書楚公子嬰齊帥師伐鄭而後¶
　經即書晉欒書帥師救之如此而又改救作侵則不¶
　特䇿書大篇俱可廢即聖經無前後文矣然則斷爛¶
<pb:KR1e0103_WYG_002-16a>¶
　之說二𫝊有之宋人不足怪也¶
天子使召伯来錫公命(八/年)¶
　　錫别本作賜¶
　此簡書原是錫字惟胡𫝊本聖經誤作賜字反將左¶
　𫝊本俱改作賜而以錫為别出字謬矣按莊元年王¶
　使榮叔来錫桓公命文元年天子使毛伯来錫公命¶
　皆是錫字周制諸侯即位天子頒以命圭使朝時合¶
　瑞謂之錫命此八年始錫故杜氏謂之為緩然其禮¶
<pb:KR1e0103_WYG_002-16b>¶
　則昭然者榖梁胡氏不知禮并不知春秋一曰不正¶
　再曰不王總是妄說見文元年𫝊¶
冬十月(十/年)¶
　　公無此三字¶
晉侯使郤犨来聘(十一/年)¶
　　犨公作州後同¶
公會晉侯衛侯于瑣澤(十二/年)¶
　　瑣澤公作沙澤¶
<pb:KR1e0103_WYG_002-17a>¶
曹伯廬卒于師(十三/年)¶
　　廬左作盧¶
晉侯執曹伯歸于京師(十五/年)¶
　　公歸下有之字¶
晉人執季孫行父舎之于苕邱(十六/年)¶
　　苕公作招¶
公孫嬰齊卒于貍脤(十七/年)¶
　　脤公作軫榖作蜃¶
<pb:KR1e0103_WYG_002-17b>¶
晉侯使士魴来乞師(十八/年)¶
　　魴公作防後同¶
襄公(三十/七條)¶
晉韓厥帥師伐鄭仲孫蔑㑹齊崔杼曹人邾人杞人次¶
于鄫(元/年)¶
　　厥公作屈鄫公作合¶
夫人姒氏薨(四/年)¶
　　姒公作弋後姒氏卒塟定姒皆同¶
<pb:KR1e0103_WYG_002-18a>¶
㑹吳于善道(五/年)¶
　　道公榖作稻¶
公會晉侯宋公衛侯鄭伯曹伯齊世子光救陳(五/年)¶
　　曹伯下公榖有莒子邾子滕子薛伯¶
　此楚伐陳而晉㑹諸侯以救之也方秋會戚時原有¶
　莒邾滕薛四國然已經歸國而遣戍陳矣及冬楚再¶
　伐陳而又有是會則其不必與前會相同可知也不¶
　然前會有吳人鄫人而此亦無之何耶¶
<pb:KR1e0103_WYG_002-18b>¶
鄭伯髠頑如會未見諸侯丙戌卒于鄵(七/年)¶
　　頑公榖作原鄵公榖作操¶
鄭人侵蔡獲蔡公子燮(八/年)¶
　　燮公作濕後同¶
宋災(九/年)¶
　　災公作火後陳災亦同¶
　據公𫝊文自言外災不書此何以書則明是災不是¶
　火豈經本又别出耶¶
<pb:KR1e0103_WYG_002-19a>¶
遂滅偪陽(十/年)¶
　　偪榖作傅¶
　偪陽地在彭城傅陽縣則傅亦地名之别出者¶
盜殺鄭公子騑(十/年)¶
　　騑公榖作斐¶
同盟于亳城北(十一/年)¶
　　亳公榖作京¶
　京亳皆鄭地不過各出一地耳¶
<pb:KR1e0103_WYG_002-19b>¶
楚人執鄭行人良霄(十一/年)¶
　　良霄榖作良宵¶
莒人伐我東鄙圍台(十二/年)¶
　　台榖作邰¶
夏取邿(十三/年)¶
　　邿公作詩(同/音)¶
鄭公孫蠆會吳人于向(十四/年)¶
　　蠆公作囆後鄭伯蠆卒亦同¶
<pb:KR1e0103_WYG_002-20a>¶
衛侯出奔齊(十四/年)¶
　　衛侯下公有衎字¶
　諸侯出奔例書名此簡書闕文公羊補之是也¶
齊侯伐我北鄙圍成(十六/年)¶
　　成左作郕(同/字)¶
邾子牼卒(十七/年)¶
　　牼公榖作瞷¶
齊侯伐我北鄙圍桃(十七/年)¶
<pb:KR1e0103_WYG_002-20b>¶
　　桃公作洮¶
齊髙厚帥師伐我北鄙圍防(十七/年)¶
　　左氏無齊字¶
齊師伐我北鄙(十八/年)¶
　　齊師榖作齊侯¶
諸侯盟于祝柯(十九/年)¶
　　柯公作阿¶
齊侯環卒(十九/年)¶
<pb:KR1e0103_WYG_002-21a>¶
　　環公作瑗¶
鄭殺其大夫公子嘉(十九/年)¶
　　嘉公作喜¶
陳侯之弟黄出奔楚(二十/年)¶
　　黄公榖作光後同¶
公㑹晉侯齊侯宋公衛侯鄭伯曹伯莒子邾子薛伯杞¶
伯小邾子于沙隨(二十/二年)¶
　　邾子下公榖有滕子¶
<pb:KR1e0103_WYG_002-21b>¶
邾畀我来奔(二十/二年)¶
　　畀我公作鼻我¶
叔孫豹帥師救晉次于雍榆(二十/三年)¶
　　榆公榖作渝¶
公孫夏帥師伐陳(二十/五年)¶
　　夏公作囆¶
吳子遏伐楚門于巢卒(二十/五年)¶
　　遏公榖作謁¶
<pb:KR1e0103_WYG_002-22a>¶
叔孫豹㑹晉趙武楚屈建蔡公孫歸生衛石惡陳孔奐¶
鄭良霄許人曹人于宋(二十/七年)¶
　　奐公作瑗後同¶
衛侯之弟鱄出奔晉(二十/七年)¶
　　鱄榖作專¶
　猶吳專諸之為鱄諸也¶
仲孫羯會晉荀盈齊髙止宋華定衛世叔儀鄭公孫段¶
曹人莒人滕人薛人小邾人城杞(二十/九年)¶
<pb:KR1e0103_WYG_002-22b>¶
　　儀公作齊莒人下公榖有邾人¶
楚子使薳罷来聘(三十/年)¶
　　罷公作頗¶
宋災宋伯姬卒(三十/年)¶
　　伯姬上公榖俱無宋字¶
天王殺其弟佞夫(三十/年)¶
　　佞公作年(聲/轉)¶
叔弓如宋塟宋共姬(三十/年)¶
<pb:KR1e0103_WYG_002-23a>¶
　　共姬上榖無宋字¶
昭公(四十/四條)¶
叔孫豹㑹晉趙武楚公子圍齊國弱宋向戍衛齊惡陳¶
公子招蔡公孫歸生鄭罕虎許人曹人于虢(元/年)¶
　　弱公作酌齊惡公作石惡罕公作軒虢公作漷榖¶
　　作郭¶
　衛石惡即石碏之後以上卿屢與盟㑹前五年衛人¶
　討寗氏之黨因出奔晉經于襄二十八年書夏衛石¶
<pb:KR1e0103_WYG_002-23b>¶
　惡出奔晉是也公羊但知改地名人名以見異而石¶
　惡又屢見盟會遂改作石惡但不知于數年前之經¶
　何以漠然不一觀也吾故曰公榖胡氏皆全然不知¶
　春秋為何物者非妄語也¶
晉荀吳帥師敗狄于大鹵(元/年)¶
　　大鹵公榖俱作太原¶
　大鹵即太原故左氏䇿書亦曰敗狄于太原但簡書¶
　是大鹵何必又爾¶
<pb:KR1e0103_WYG_002-24a>¶
楚子麋卒(元/年)¶
　　麋公榖作卷¶
滕子原卒(三/年)¶
　　原公作泉¶
遂滅賴(四/年)¶
　　賴公榖作厲¶
　厲賴聲轉通字如漢書無賴作無厲可見¶
仲弓帥師敗莒師于蚡泉(五/年)¶
<pb:KR1e0103_WYG_002-24b>¶
　　蚡公作濆榖作賁¶
叔孫婼如齊涖盟(七/年)¶
　　婼公作舎聖經時本皆因此致誤今改正¶
　叔孫婼即叔孫昭子叔孫豹之子也春秋䇿書或稱¶
　婼或稱昭子或稱叔孫氏並不名舎其得名舎者或¶
　叔孫武叔之子叔孫舒舒舎轉音可以别出然其人¶
　不見于春秋惟哀廿六年左𫝊附錄有之此時未能¶
　與國事也公羊好作異誤取式叔之子作昭子而胡¶
<pb:KR1e0103_WYG_002-25a>¶
　氏聖經則又誤襲公羊本而自元迄今遂至簡䇿二¶
　書絶不相對者凡七經亦慘極矣今逐一改正真一¶
　快事後不再贅¶
齊欒施来奔(十/年)¶
　　齊公作晉¶
　此齊之欒氏也欒施即公子欒之孫字子旗者與髙¶
　鮑皆彊族稱欒髙氏今為子良同族所逐因而来奔¶
　公羊目不見䇿書祇知晉有欒氏齊未必有遂改齊¶
<pb:KR1e0103_WYG_002-25b>¶
　作晉此真罔誕可笑之甚者說見毛氏𫝊¶
季孫意如叔弓仲孫貜帥師伐莒(十/年)¶
　　意如公作隠如後同¶
叔孫婼如晉塟晉平公(十/年)¶
　　婼公作舎聖經時本亦作舎今改正¶
十有二月甲子宋公成卒(十/年)¶
　　成公作戍後杞伯成卒於㑹許男成卒皆同¶
春王二月叔弓如宋塟宋平公(十一/年)¶
<pb:KR1e0103_WYG_002-26a>¶
　　二月公作正月¶
　二月塟尚速况正月耶¶
仲孫貜㑹邾子盟于祲祥(十一/年)¶
　　祲祥公作侵羊¶
季孫意如㑹韓起(至/)于厥憗(十一/年)¶
　　厥憗公作屈銀¶
楚師滅蔡執蔡世子有以歸(十一/年)¶
　　有榖作友¶
<pb:KR1e0103_WYG_002-26b>¶
楚殺其大夫成熊(十二/年)¶
　　熊公作能榖作虎¶
公子憖出奔衛(十二/年)¶
　　憖公作整¶
　憖之為銀以聲今為整又以形亦何必然¶
楚公比(至/)弑其君于乾谿(十三/年)¶
　　谿榖作溪¶
楚公子棄疾殺公子比(十三/年)¶
<pb:KR1e0103_WYG_002-27a>¶
　　殺榖作弑¶
　公子比弑君賊且名未列于諸侯烏得稱弑特棄疾¶
　非討賊耳正義謂此殺字如蔡人殺陳佗齊人殺無¶
　知衛人殺州吁公子瑕之類¶
公子夷末卒(十四/年)¶
　　末公作昧¶
蔡朝吳出奔鄭(十五/年)¶
　　朝公作昭無出字¶
<pb:KR1e0103_WYG_002-27b>¶
楚子誘戎蠻子殺之(十六/年)¶
　　蠻公作曼後同¶
晉荀吳帥師滅陸渾之戎(十七/年)¶
　　公榖無之字¶
曹公孫㑹自鄸出奔宋(二十/年)¶
　　鄸榖作夢¶
盜殺衛侯之兄縶(二十/年)¶
　　縶公榖作輒¶
<pb:KR1e0103_WYG_002-28a>¶
宋華亥向寧華定出奔陳(二十/年)¶
　　寧公作寗¶
叔輒卒(二十/一年)¶
　　輒公作痤¶
蔡侯朱出奔楚(二十/一年)¶
　　朱榖作東¶
大蒐于昌間(二十/二年)¶
　　間公作姦¶
<pb:KR1e0103_WYG_002-28b>¶
叔孫婼如晉(二十/三年)¶
　　婼公作舎聖經時本亦作舎今改正¶
晉人執我行人叔孫婼(二十/三年)¶
　　婼公作舎聖經時本亦作舎今改正¶
吳敗頓胡沈蔡陳許之師于雞父胡子髠沈子逞滅獲¶
陳夏齧(二十/三年)¶
　　父公作甫逞公作楹榖作盈¶
公如晉至河有疾乃復(二十/三年)¶
<pb:KR1e0103_WYG_002-29a>¶
　　公至河下有公字¶
婼至自晉(二十/四年)¶
　　婼公作舎上有叔孫字聖經時本亦然今改正¶
　䇿書述簡書曰二月婼至自晉則無叔孫字可知也¶
　此與十四年春意如至自晉無季孫字書法正同但¶
　不意二𫝊全不見䇿書且全不讀聖經如此¶
杞伯郁釐卒(二十/四年)¶
　　郁公作鬱¶
<pb:KR1e0103_WYG_002-29b>¶
叔孫婼如宋(二十/五年)¶
　　婼公作舎聖經時本亦作舎今改正¶
叔詣㑹晉趙鞅宋樂大心(至/)于黄父(二十/五年)¶
　　詣公作倪後同大心公榖作世心後同¶
有鸜鵒来巢(二十/五年)¶
　　鸜公作鸛¶
己亥公孫于齊次于陽州(二十/五年)¶
　　己亥榖作乙亥陽公作楊¶
<pb:KR1e0103_WYG_002-30a>¶
叔孫婼卒(二十/五年)¶
　　婼公作舎聖經時本亦作舎今改正¶
鄭伯寧卒(二十/八年)¶
　　寧公作寗後滕子寧卒亦同¶
季孫意如㑹晉荀躒于適厯(三十/一年)¶
　　躒公榖作櫟後同¶
黒肱以濫来奔(三十/一年)¶
　　肱公作弓¶
<pb:KR1e0103_WYG_002-30b>¶
仲孫何忌㑹晉韓不信齊髙張宋仲幾衛世叔申鄭國¶
參曹人莒人薛人杞人小邾人城成周(三十/二年)¶
　　世叔榖作大叔莒人下公有邾婁人榖有邾人¶
定公(二十/一條)¶
二月辛卯邾子穿卒(三/年)¶
　　二月公榖作三月¶
仲孫何忌及邾子盟于拔(三/年)¶
　　拔公作枝¶
<pb:KR1e0103_WYG_002-31a>¶
蔡公孫姓帥師滅沈(四/年)¶
　　姓公作歸姓後同¶
公及諸侯盟于臯鼬(四/年)¶
　　臯鼬公作浩油¶
蔡侯以吳子及楚人戰于柏舉(四/年)¶
　　柏舉公作伯莒榖作伯舉¶
吳入郢(四/年)¶
　　郢公榖作楚¶
<pb:KR1e0103_WYG_002-31b>¶
春王三月辛亥朔日有食之(五/年)¶
　　三月公作正月¶
齊侯衛侯盟于沙(七/年)¶
　　沙公作沙澤¶
晉士鞅帥師侵鄭(八/年)¶
　　士鞅公作趙鞅¶
公㑹齊侯于夾谷(十/年)¶
　　夾谷公榖作頰谷後同¶
<pb:KR1e0103_WYG_002-32a>¶
齊人来歸鄆讙龜隂田(十/年)¶
　　榖田上有之字¶
宋公子地出奔陳(十/年)¶
　　地公作池後同¶
齊侯衛侯鄭游速㑹于安甫(十/年)¶
　　安甫公作鞌¶
宋公之弟辰暨仲佗石彄出奔陳(十/年)¶
　　暨字下公榖俱有宋字¶
<pb:KR1e0103_WYG_002-32b>¶
公㑹齊侯盟于黄(十二/年)¶
　　齊侯公作晉侯¶
　魯定與齊景同謀叛晉故為此盟乃又改齊作晉茫¶
　然不知矣¶
荀寅士吉射入于朝歌以叛(十三/年)¶
　　荀寅下公有及字¶
衛趙陽出奔宋(十四/年)¶
　　衛公榖俱作晉¶
<pb:KR1e0103_WYG_002-33a>¶
　趙陽衛大夫趙氏名陽者以其黨于公叔文子之子¶
　公叔戍故衛侯并逐之杜氏謂趙陽即趙黶之孫而¶
　正義據世本謂懿子兼即趙黶生昭子舉舉生趙陽¶
　是顯有名據而公榖極陋祇知晉有趙氏他國未必¶
　有遂奮筆改此此與前齊欒施来奔改晉欒施同一¶
　笑話祇前榖不改而此即同改鶼鶼有異翼與¶
二月楚公子結陳公孫佗人帥師滅頓以頓子牂歸(十/四)¶
(年/)¶
<pb:KR1e0103_WYG_002-33b>¶
　　二月公作三月公孫作公子牂作牄¶
於越敗吳于檇李(十四/年)¶
　　檇公作醉¶
　檇原有醉音¶
公㑹齊侯衛侯于牽(十四/年)¶
　　牽公作堅又作掔¶
鄭罕達帥師伐宋(十五/年)¶
　　罕公作軒¶
<pb:KR1e0103_WYG_002-34a>¶
　此鄭公子罕後為鄭穆七族之一焉得有别出字¶
齊侯衛侯次于渠蒢(十五/年)¶
　　渠蒢公作蘧蒢¶
哀公(十一/條)¶
鼷鼠食郊牛(元/年)¶
　　榖郊牛下有角字¶
季孫斯叔孫州仇帥師城啟陽(三/年)¶
　　啟公作開¶
<pb:KR1e0103_WYG_002-34b>¶
　此漢儒避景帝諱而未改復者¶
春王二月庚戌盜殺蔡侯申(四/年)¶
　　二月公作三月殺公榖作弑¶
亳社災(四/年)¶
　　亳公作蒲¶
　此勝國之社以舊都商亳故名焉得有别出字¶
春城毗(五/年)¶
　　毗公作比又作芘¶
<pb:KR1e0103_WYG_002-35a>¶
城邾瑕(六/年)¶
　　瑕公作葭¶
齊陳乞弑其君荼(六/年)¶
　　荼公作舎¶
齊人取讙及闡(八/年)¶
　　闡公作僤後同¶
公㑹衛侯宋皇瑗于鄖(十二/年)¶
　　鄖公作運¶
<pb:KR1e0103_WYG_002-35b>¶
晉魏曼多帥師侵衛(十三/年)¶
　　曼下公無多字¶
盜殺陳夏區夫(十三/年)¶
　　區公作彄¶
　¶
　¶
　¶
　春秋簡書刋誤卷二¶
